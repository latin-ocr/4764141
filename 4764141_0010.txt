 

γ 4

etiam scholae doctrinae partem in fabulas transformavit. Quae e Pythagorae placitis libro
extremo adsumpsit, quamvis propter μετεμψόχωοιν a mutatarum formarum opere non aliena, tamen
non fluxisse ex libris mythicis omnes facile concedent. ldem ipsum vero de prima quoque
operis fabula est iudicandum.

Atque creationem mundi, ut narratur ab Ovidio, non manavisse ex ‘uberrimo Graecorum
poetarum mythographorumque penu' ipse adspectus docet. Neque enim est mythologiae
aut distinguere inter ‘deum et meliorem naturam', inter ‘liquidum caelum et spissum aerem'
aut supputare ‘aerem tanto esse igni onerosiorem, quanto terrae pondus est levius pondere
aquae'. Mythi ut ignorant ‘discordia semina rerum, tellurem ponderibus libratam suis, terram
magni speciem glomeratam in orbis, facientes fulgura ventos', ita minime nesciuntstquis fuerit
deorum mundi creator’, quippe qui nunquam nisi additis nominibus narrant, cum Ovidii ‘quis-
quis fuit ille deorum' vel ‘ille opifex rerum, mundi melioris origo' auctorem caeli et terrae
in occulto reliquerit. Neque enim poetas mythographicos, sed philosophos secutus est.

ln quo numero, qui quaestioni originis mundi excutiendae operam impertiverant, omnium
primus Anaxagoras est, cuius placita fere haec sunt. Mundum non ex paucis elementis esse
factum, sed omnium rerum, ut carnis, ossium, auri etc. iam inde a principio exstitisse semina
mixta (πανσπερμία τούτων), Quae cum immensa et inter se dissimilia essent (σπέρματα ἄπειρα
πλήθους οὐδὲν ἐοικότα ἀλλήλοις), in ordinem mundi adduci non potuisse nisi vi quadam et
ratione, ab Anaxagora νοῦς appellata, quo nomine eum divinam mentem vel numen
significavisse Cicero (Ac. ll. 37. 118) et Sextus (Math. lX. 6 νοῦν, Z< ἐστι κατ’ αὐτὸν θεός)
referunt. Mundum a mente divina ita ex chao creatum esse, ut motu mirae velocitatis exitato
rerum semina secernerentur, spissa a liquidis, frigida a calidis, lucida ab obscuris, humida,
a siccis. Calida sicca. liquida lucida ab Anaxagora nomine aetheris, frigida humida, spissa
obscura aeris voce corripiuntur (cf. Zeller, griech. Philos. l S. 794 ff.)

Neminem fugiet inter philosophi et poetae cosmogonias magna'm intercedere similitu-
dinem, sed cave credas Ovidium ipsum fabulam duxisse ex placitis Anaxagorae, quae haud
scio an nunquam legerit. ln scholis rhetoricis Augusti temporibus philosophia stoica trade-
batur, cui indulgebat nobilitas Romana. Scipio minor Panaetio, Pompeius et Cicero Posidonio,
Augustus Apollodoro, Tiberius Theodoro magistro utebatur, qui omnes stabant a stoa. Atqui
stoici illius aetatis non magis Zenonis studiosi, quam eclectici erant, qui undique, quae placita
alienae doctrinae laudabant, in suam philosophiam recipiebant. Cuius eclecticismi documentum
praebet Ovidii cosmogonia, quae, quod animadverterim, fluctuat inter Pythagoram Anaxa-
goram, Aristotelem opinionem vulgarem. Quod qui diligenter perpendit, primam metamor-
phoseon fabulam, quam Bayle ipso illo chao obscuriorem declaravit, multo facilius per-
spiciet, id quod duobus tribusve exemplis illustrare liceat.

Sunt, qui ‘formas mutatas in nova corpora' per hypallagen esse dictum velint, tam-
quamsi figuris rhetoricis ineptiae possint purgari. Formae nequeunt mutari nisi in formas,
nec corpora in quidquam nisi in corpora. Attamen dubitationem non habet, quin verbis
corporis et formae, id quod nemo Romanus litteris imbutus ignorabat, redderetur Aristotelicum
ῧλη et εἶδος. Aristoteles cunctam naturam continuo ita transmutari docet, ut quaeque res et
corpus et forma sit. Lignum enim a fabris tignariis perpolitum, quod si refers ad statum
pristinum, forma, relatum vero ad domum ligno constructam corpus est. Qua in scala trans-
mutationum nimirum infimus gradus nihil nisi corpus, supremus nihil nisi forma est. Supre-
mam formam Aristoteles eandem esse ac mentem divinam exponit. Quod placitum Ovidius
quam bene noverit, in versu 73. ostendit, ubi verbis ‘formae deorum' utitur.

