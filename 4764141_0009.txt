 

 

Metamorphoseon Ovidianar’um fabulae
prima et secunda unde sint haustae.

Ante hos centum viginti annos Mellmann commentatione Lipsia (de causis et auctoribus narra-
tionum de mutatis formis, 1786) Ovidium magna in parte metamorphoseon Nicandri Colophonii
Ἑτεροιοόμενα, tempore Attali ll. composita >esse secutum conatus est probare, ad quam
sententiam nonnulli viri docti ut RMerkel et MHaupt accesserunt. Quodcontra Leutsch
(in Erschii et Gruberi encycl.) partem haud exiguam fabularum ex encheiridiis quibusdam
mythologicis, qualia Antonii Liberalis Μεταμορφώσεων συναγωγή et Hygini fabulae exstant, depromp-
tam esse existimavit, quam opinionem ARiese ita confirmans: „Sane inquit, ineptum esset negare
Nasonem syllogas illas [inter quas Partheniana et Romae scripta et recentissima erat] in usum
suum vocasse; neque veri dissimile puto poetam Hygini grammatici, amici sui, doctrina in
perscrutandis scriptoribus adiutum esse“. Quibus verbis Petersen Kiliensis nihil deterritus est,
quominus Ovidium uno Parthenio auctore esse usum contenderet (Quaestiones Ovidianae,
1877). ERohde, celeberrimus ille Hamburgiensis, de metamorphoseon fontibus fieri non posse
censet, ut certi quidquam indagetur. (Griech. Roman, 1876, p. 127,1) Quin etiam GPlaehn
persuasum habet nostrum syllogas aut epitomas omnino non adhibuisse. (De Nicandro aliisque
poetis Graecis ab Ovidio in metamorphosibus conscribendis adhibitis, Halle 1882). Α qua
opinione ad Riesii sententiam recedens Kienzle (Ovidius qua ratione compendium mytho-
logicum ad metamorphoseis componendas adhibuerit, Basel 1903) ex fabularum ordine et
ratione tractandi metamorphoses Ovidii cum Appollodori. et Hygini consentire collegit, id
quod in Nicandri quoque mythologias cadere cum Mellmanno Dietze vult (Komposition
und Quellenbenutzung in Ovids Metamorphosen, Beilage zum Programm des Johanneums

in Hamburg, 1905).
Rediit igitur, unde profecta erat, quaestio, ac nisi forte ad labores infructuosos propensi

sumus, nobis via adhuc trita nihil certi explorari agnoscendum est.

lllud quidem inter omnes iere constat Ovidium, quicumque fuerunt eius fontes, nusquam
ullius auctoris vestigia imitando pressisse. Etiamsi nec novas invenit fabulas nec attribuit an·
tiquas¹ novis personis aut locis, tamen omnes ita mutatas modo minutas modo auctas narrat,
ut ab eo inventae esse videantur. Undique, quae ingenio eius placebant, congessit, haud raro
aliunde materiam, aliunde narrandi genus mutuans.

· Quae cum ita sint, dubito an ne ipse poeta quidem, unde singula sint hausta, certo
potuerit indicare ac vehementissime iis assentior, qui Ovidium non magis ex librisy
quam ex memoria narravisse asseverant· Fabulas Graecorum quin iam a puero memoriae
satis inculcaverit, minime dubium est, utpote quae tum in litterarum elementis tradebantur.
Metamorphoses nonnihil doctrinam scholarum rhetoricarum sapere iam Kochly cognovit (ad
Quintum Smyrnaeum p. 180). Neque vero Ovidius solum fabulas luminibus artificiisque
rhetoricis adornavit et multa ex 'memoria rhetorumque exercitationibus arrepta addidit, verum

 

 

.. ‘V‘’

