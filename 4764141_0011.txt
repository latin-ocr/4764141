5

 

 

Aeque faciles sunt intellectu versus 15. ¹et 16. saepissime discussi, si Anaxagorae στοι-
χιῖα et ὁμοῦ πάντα χρήματα reputantes vertimus: Zwar gab es dort Luft, Erde, Meer und Rther,
aber die Erde konnte man nicht betreten, auf dem Wasser nicht schwimmen etc

lllam litem versus 21„ quam deus et melior natura diremit, clarius ullo commentario
Anaxagorae νεῖκος ἁλαόν interpretatur, quod ὁ νοῦς &ipe καὶ διεκόσμησε καὶ ἐκ τῆς ἀταξίας εἰς
τάξιν ἤγαγε, (Plut. De plac. l 3).

Sed haec hactenns.

De successione aetatum, quae secunda metamorphoseon fabula describitur, apud veteres
scriptores tres sententiae emissae sunt, quarum prima praecipue a poetis pronuntiata res hu—
manas initio prosperas paulatim esse depravatas vult, altera a philosophis comprobata condi-
cionem hominum gradatim commodiorem in statum esse redactam statuit, tertia ex historia
desumpta priscum aevum in ordinem discribit metallorum, ex quibus arma conficiebantur,
lapidis enim, aeris, ferri. ln numero aetatum scriptores inter se dissentiunt. Hesiodus quidem
quinque, Ovidius quatuor recenset Qui quam opinionem sit amplexus, difficile est dictu, cum
ex unaquaque aliquid pendere videatur. Ad universum scilicet nihil aliud exprimere vult,
nisi hoc: ‘genus hominum a statu naturali et animi integritate gradatim delapsum esse ad
hanc et vivendi rationem et vitiositatem', quapropter primae aetati nomen aureae imponit,
quo epitheto praestantissimum quidque appellatur. Secundam a metallo inferiore argenteam
vocari consentaneum videtur. Tum vero poeta ordinem historicum sequitur, neque enim aere,
‘quamvis arma aenea ferreis essent priora, ferrum erat deterius. Quatenus noster ex philoso-
phorum sententia penderet, descriptione vitae aurea aetate actae planum fit.

Vivebat enim aurea proles in omnium rerum abundantia, quae cum fluminibus iam
lactis, iam nectaris, iam flavi mellis comparatur. ‘Per se dabat omnia tellus’. At cibi, quibus
beatae illae gentes vescebantur, tantum abest, ut invidiam moveant, ut Romanis Ovidio aequalibus
sine dubio horrorem inicerent. Arbutus enirn, quae arbor fructicosa in· ltalia abundat, poma
fert fragis similia et difficilia ad coquendum, quibus tenuioris tantum sortis homines vesci
solent. Corni fructus lapidosos et nihil fere carnis habentes, quibus Homeri temporibus
sues pascebantur, Vergilius (Aen. lll 649) victum infelicem vocat. Rubi quoque mora silvestria
nemo bene sanus in cibis lautis habebit, quamtumvis de gustibus non sit disputandum. Glandes
quernas primis mortalibus alimento fuisse vulgaris sane erat veterum opinio. Nihilo setius
non eae sunt, quae animos hominum admodum alliciant. Tales fructus gentes illas lacte, nectare,
mellibus circumfluentes aluisse Ovidius non ex ullo auctore, sed ex memoria sua hausit, qua
poetarum philosophorumque opiniones confuderat„ Qui fit, ut inter tot poetas in eodem
argumento versantes et nostrum perpaucae similitudines intercedant. lmmo genere funditus
sui proprio narrandi utitur. Passim enim sese, ut erat praeceptum rhetoribus, non modo
movendi delectandique, sed etiam docendi studiosum praestat Praeterea tota narratio rhetorico
quodam induta est habitu, qui nisi ex residuo disciplinae rhetoricae ducitur, non est quomodo
explicetur.

-ῆέ-

 

